# Att styra med viljan

Alla människor har olika förutsättningar för sitt mående och vad de orkar. När vi föds får vi olika hjärnor och kroppar, och de har olika social kapacitet, energi och intelligens att lära sig. 

Vi har också olika viljor. Viljan är passiv, och är något vi föds med. Den beskriver våra preferenser och berättar vad vi gillar att göra, se, höra och äta. Till exempel att vi vill se på serier, äta godis och efterrätt, eller spela spel.

Ibland finns det ett hinder som är svårt att komma över för det man vill göra. Ett exempel är att träffa en vän man inte träffat på länge. Man önskar att man kunde spola fram tiden tills att man kommit förbi de pinsamma stunderna i början. Eller att vara duktig på gitarr men slippa att öva.

För att komma förbi det svåra momentet behöver vi viljestyrka. Viljestyrka är förmågan att klara av saker som vi av någon anledning inte vill göra, vare sig det beror på fysiska, psykologiska, eller sociala omständigheter, dvs sådant som är utmattande för kroppen, att tänka på, eller för att det involverar andra människor.

Men det är viktigt för hälsan att ta sig igenom hindren och inte försöka kringå dem. När viljan aktiveras genom vår viljestyrka sätts en rad fysiologiska processer igång i kroppen som hjälper oss att övervinna hinder och utföra uppgifter som vi kanske inte vill göra först, och dessa kommer att få oss att må bättre.

## Den fysiologiska processen

Det första är aktivering av [dopamin](https://medicinsk.net/dopamin-och-serotonin-hjarnkemikalier-forklaras) i det [sympatiska nervsystemet](https://www.anahana.com/sv/wellbeing-blog/physical-health/what-is-the-sympathetic-nervous-system), vilket leder till frisättning av [adrenalin och noradrenalin](https://medicinsk.net/vad-ar-skillnaden-mellan-adrenalin-och-noradrenalin). Dessa stresshormoner förbereder kroppen för aktivitet genom att öka hjärtfrekvensen, höja blodtrycket, och ta fram energireserver genom att frigöra glukos i blodomloppet. Detta ger oss en snabb energikick och skärper vår koncentration.

> Det låter kanske konstigt att föreslå att man ska öka sin stress. Men stress i ett medicinskt sammanhang betyder inte samma som det vi menar i vardagen. Kortvarig stress hjälper oss att göra saker och har positiva effekter och är ofarligt så länge man får lov att vila tillräckligt mycket varje natt. Utan någon stresskänsla alls hade ingen gjort något.

Samtidigt aktiveras [hjärnans belöningssystem](https://stegforhalsa.se/hur-fungerar-hjarnans-beloningssystem/) i prefrontala cortex för att hjälpa motivation och beslutsfattande. Här sker en värdering av de fördelarna med aktiviteten — _Är det värt att göra detta på lång sikt?_. Om viljestyrkan är tillräckligt stark överväger hjärnan de långsiktiga målen och sätter igång med att övertyga kroppen om att fortsätta även om det känns obehagligt.

![/img/brain-map.png](/img/brain-map.png)

Kroppens ämnesomsättning aktiveras sedan för att förse musklerna med den energi de behöver för att utföra fysiska uppgifter, eller hjärnan med den uthållighet som krävs för mentala uppgifter. Kroppen ökar också produktionen av [endorfiner](https://psykologisktvetande.se/endorfiner.html), kroppens naturliga smärtlindrare, som hjälper till att dämpa obehaget och upprätthålla motivationen.

> Endorfiner är också det som utsöndras när vi skrattar, de får oss att må bra. Men man kan bara få endorfiner om man försöker klara något enom viljestyrkan.

Med viljestyrkan kan vi alltså få oss igenom svårigheter och bli belönade med en känsla av prestation och välmående. Det gör att vi mår bättre.

## Om dopamin och lycka

### Dopamin och snabba belöningar

När du äter godis eller spelar spel frigörs dopamin i en region som kallas nucleus accumbens. Detta är en del av hjärnans "snabba belöningssystem" som omedelbart skapar en känsla av njutning och tillfredsställelse. Denna snabba och intensiva dopaminrespons är det som gör att vi ofta söker efter omedelbara belöningar, som att äta något gott eller slösurfa på sociala medier, 

> De snabba belöningarna uppmuntrar dig att upprepa beteendet i framtiden, men gör dig **inte** lycklig eller glad på ett långsiktigt vis.

### Dopamin och viljestryrka

När du använder viljestyrka för att bemöta ett hinder och uppnå ett långsiktigt mål fungerar dopamin på ett mer komplext vis sätt som förklarat ovan. Här handlar det inte om omedelbar belöning utan om motivation och drivkraft att fortsätta anstränga sig trots att det är svårt eller obehagligt. Då aktiveras istället prefrontala cortex och denna del av hjärnan använder dopamin för att hålla oss fokuserade på de långsiktiga målen. 

> Det är genom att följa vår vilja och komma förib hinder som gör att vi blir glada och lyckliga långsiktigt.

## Alla kan lära sig

Många människor känner inte till hur kroppen och hjärnan fungerar och väljer att undvika svåra situationer. Ibland försöker folk någon gång och ger sedan upp efter en eller två försök.

Att frammana tillräckligt viljestyrka är svårt. Det kan tillochmed kännas omöjligt, men även om man inte lyckas att frammana tillräckligt med vilja kommer kroppen att belöna en för ett försök. Om man försöker ofta blir det enklare eftersom att man mår bra av det. Dessutom lär man sig att bli bättre och bättre på att försöka i sig, och tillslut lyckas man att genomföra sin aktivitet.

Man ska alltså inte ge upp. Det blir enklare och man mår bättre för varje försök. Men det är också viktigt att tänka på att om man någon gång ger upp betyder det inte att man måste börja från början, så länge man försöker igen nästa gång innan det går för lång tid.

### NPF

Många diagnoser, inklusive de inom NPF-familjen gör det svårare att styra med viljan. Det beror på att den fysiologiska processen fungerar lite annorlunda för dem; t.ex. att man får [mindre dopamin](https://www.verywellhealth.com/dopamine-and-adhd-5220847) än andra, eller för att det kan vara svårt att förutse hur det skulle kännas att komma förbi ett svårt hinder, och för att det kan vara svårt att [identifiera ens egna känslor](https://www.psychologytoday.com/us/blog/nurturing-self-esteem-in-autistic-children/202307/autism-and-alexithymia).

Det finns olika [sätt att motverka](https://www.psychologytoday.com/us/blog/rethinking-adult-adhd/202103/how-adults-adhd-can-manufacture-motivation) dessa svårigheter:

* Tänk på varför aktiviteten är viktig. Försök att tänka på ditt framtida jag och hur det känns att ha klarat av aktiviteten
* Använd bilder, citat, musik för att motivera aktiviteten
* Tänk i förväg ut vilka anledningar du kan komma på för att slippa göra aktiviteten, och hur du hade övertalat dig själv
* Vänj dig vid tanken att det ibland kan kännas obehagligt när du utför aktiviteten, men det är okej ändå
* Tänk på att om aktiviteten känns jobbig betyder det inte att det är en dålig aktivitet
* Börja med det enklaste steget - t.ex. om man ska åka någonstans är det att gå ut genom dörren
* Lär av misstag: det som fungerade sämre vid ett försök kan bli bättre nästa gång

Till sist - ta hjälp av föräldrar och vuxna. Bolla ideér om varför något är svårt och se hur dem kan hjälpa till att utföra aktiviteten och var öppen för förslag. Vuxna personer har gått igenom många situationer i deras liv, och även tagit del av många andra personers händelser. De behöver inte ha haft samma svårigheter som en själv för att kunna hjälpa till med konkreta förslag. 

## Du kan lära dig

Man måste vara medveten om sina svårigheter, och medveten om att det krävs en vilja att lära sig. När man vet det kan man träna på sin viljestyrka. Den är som en muskel: den blir starkare när man övar och svagare när man låter bli. Det kommer att ta tid, men träna för din egna skull - du kan!

![/img/brain-support.png](/img/brain-support.png)

## Källor

- https://medicinsk.net/vad-ar-skillnaden-mellan-adrenalin-och-noradrenalin
- https://www.anahana.com/sv/wellbeing-blog/physical-health/what-is-the-sympathetic-nervous-system
- https://stegforhalsa.se/hur-fungerar-hjarnans-beloningssystem/
- https://psykologisktvetande.se/endorfiner.html
- https://medicinsk.net/dopamin-och-serotonin-hjarnkemikalier-forklaras
- https://www.psychologytoday.com/us/blog/rethinking-adult-adhd/202103/how-adults-adhd-can-manufacture-motivation
- https://www.psychologytoday.com/us/blog/nurturing-self-esteem-in-autistic-children/202307/autism-and-alexithymia
- https://www.verywellhealth.com/dopamine-and-adhd-5220847
